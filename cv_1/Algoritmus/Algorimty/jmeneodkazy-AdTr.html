<html>
    <head></head>
    <body>
       
        <h1><strong>Obsah</strong></h1>
        <h3><a href="#Erupce vulkánu">Erupce vulkánu</a></h3>
        <h3><a href="#Evakuace">Evakuace</a></h3>
        <h3><a href="#Bůh nás ochraní">Bůh nás ochraní</a></h3>
        <h3><a href="#Erupce vulkánu">Kam dál?</a></h3>
            <h1><a name = "Erupce vulkánu">Erupce vulkánu</a></H1>
                <p>Balijská sopka Agung už několikátým dnem hrozí erupcí. Z okolí úřady evakuovaly 135 tisíc lidí.
                    Případné proudy lávy a kamení by zřejmě zničily chatrné příbytky zdejších vesničanů, výbuch by
                    však měl i globální dopad. Vulkanologové odhadují, že by ovlivnil celosvětovou teplotu o několik
                    desetin stupňů. Balijci se rovněž bojí odlivu turistů.</p>
                    <p>
                    Vulkanoložka Teresa Ubideová z University of Queensland vysvětluje, že erupce by zřejmě
                    průměrnou globální teplotu snížila o desetiny stupně. Připomíná, že po posledním výbuchu Agungu
                    v roce 1963, který zabil nejméně tisíc lidí, průměrná teplota spadla o 0,1 až 0,4 stupně Celsia. „I
                    výbuch sopky Pinatubo na Filipínách po následující dva roky srazil teplotu dokonce o půl
                    stupně,“ uvedla pro server Nine.com.au. Tehdy se jednalo o druhou nejsilnější erupci 20. století.</p>
            <H1><a name = "Evaukace">Evakuace</a></H1>
                <p>Úřady dosud kvůli hrozící erupci evakuovaly z okolí sopky 135 tisíc lidí. Už minulý týden vyhlásily v
                    oblasti kolem sopky nejvyšší stupeň varování a doporučily, aby se místní obyvatelé a turisté
                    nezdržovali v okruhu do 12 kilometrů kolem kráteru. Lidé žijící v blízkosti sopky byli přesunuti do
                    sousedních vesnic, kde spí ve stanech, školách a na úřadech.</p>
                    <p>Místní se obávají také odlivu turistů, kteří jsou pro mnohé hlavním zdrojem obživy. Loni Bali
                        navštívilo bezmála pět milionů cizinců.V posledních dnech však turisté začínají zájezdy rušit. Ředitel Balisjké turistické rady Ida Bagus
                        Agung Partha Adnyana serveru The Sydney Morning Herald vysvětlil, že kritické bude zejména
                        období Vánoc a oslav příchodu nového roku.</p>
            <h1><a name = "Bůh nás ochraní">Bůh nás ochraní</a></h1>
            <p>Jedním z hlavních cílů turistů na Bali je zdejší největší hinduistický chrám Pura Besakih, který leží
                uprostřed nebezpečné zóny u svahu sopky Agung. Ještě před pár týdny tudy procházely stovky
                turistů za den. Teď je tu pusto. Pak Wayan zde provozuje malý obchod. V posledních dnech se
                sem vždy nakrátko vrací z evakuačního centra. Před evakuací si za den vydělal až dvacet dolarů,
                teď je spolu s rodinou zcela závislý na příspěvcích od vlády.</p>
             <p>Sudianův otec sledoval erupci na hinduistické ceremonii nedaleko od sopky. Z nebe začaly pršet
                kameny. „Vyprávěl mi, že kamínky padaly pouze na ty lidi, kteří měli deštník,“ popisuje Sudiana.
                Mnozí Balijci i dnes věří, že je hinduistická božstva ochrání před ničivou silou posvátného Agungu.</p>
            <h1><a name = "Kam dál?">Kam dál ?</a></h1>
            <p>Počet lidí evakuovaných z blízkosti sopky Agung na indonéském ostrově Bali už dosahuje téměř
                sto tisíc. Informovala o tom ve středu agentura AP, která se odvolává na místní úřad pro řešení
                přírodních katastrof. Indonésie podle Reuters připravuje plán odklonu letů pro případ erupce. Ostrov
                hojně navštěvují turisté z celého světa.</p>
    </body>



</html>